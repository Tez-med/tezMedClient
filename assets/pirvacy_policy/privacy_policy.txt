«TEZ MED» MCHJning agregatorlik xizmatini ko’rsatish to‘g‘risida
Ommaviy oferta shartnomasi
O‘zbekiston Respublikasi fuqarolik kodeksining 369-moddasiga muvofiq, ushbu hujjat oferta shartnoma tuzish uchun bundan buyon matnda "foydalanuvchi" va/yoki "bemor" deb nomlanadigan jismoniy shaxslarga qaratilgan bo‘lib, «TEZ MED» MCHJning ommaviy taklifi hisoblanadi (bundan keyin matnda “Platforma” deb yuritiladi), direktori Boisov Suhrob Komildjonovich vakili bolib, Ustav asosida ish olib boradi, birgalikda "Tomonlar" deb ataladi, mazkur shartnomani quyidagi shartlar bo'yicha tuzadilar:
-	Ushbu hujjat TEZ MED platformasida e’lon qilingan, axborot stendida tanishish maqsadida taqdim etilgan ommaviy oferta bo'lib, TEZ MED platformasidan tibbiy xizmatdan foydalanish uchun rozilik bildirayotgan har bir Foydalanuvchi (bemor) uchun amal qiladi.
-	Ushbu ommaviy ofertaning to'liq va so'zsiz qabul qilinishi TEZ MED platformasiga ro'yxatdan o‘tish jarayonini amalga oshirish va davom ettirishi bilan aks etadi (0‘zbekiston Respublikasi fuqarolik kodeksi 370-modda).
-	Taklifni qabul qilish Foydalanuvchi (bemor) tomonidan ushbu shartnomaning barcha qoidalariga rozi ekanligini va tibbiy xizmat ko’rsatish bo'yicha shartnoma tuzishga teng ekanligini anglatadi.
- Ushbu taklifning amal qilish muddati TEZ MED platformasida ro'yxatdan o'tgan kundan boshlab belgilanadi va butun ro'yxatdan o'tish davri uchun amal qiladi.
1.	ATAMALAR VA TA’RIFLAR
1.1.	«TEZ MED» MCHJ - TEZ MED platformasining egasi.
1.2.	Foydalanuvchi-TEZ MED platformasida ro'yxatdan o'tgan jismoniy shaxs bo'lib, uning chaqiruvi bo'yicha tibbiy mutaxassis bilan bog'lab berish xizmatlari taqdim etiladi.
1.3.	Bemor - tibbiy xizmat ko'rsatiladigan shaxs.
1.4.	Tibbiy mutaxassis-TEZ MED platformasi orqali foydalanuvchi chaqiruvi bo'yicha tibbiy yordam ko'rsatadigan o‘rta yoki oliy tibbiy ma’lumotga ega bo'lgan jismoniy shaxs.
1.5.	Platforma - TEZ MED quyidagi veb-saytda joylashgan: tezmed.uz	va tezmed.com	
TEZ MED online platforma(mobil ilova, online dastur) bo'lib, mutlaq huquqi “TEZ MED” MCHJga tegishlidir.
1.6.	Buyurtma - platforma orqali tibbiy mutaxassisni chaqirish bo'yicha amalga oshiriladigan harakat.
1.7.	Narxlar ro'yxati - tibbiy mutaxassis tomonidan Foydalanuvchiga (bemorga) ko'rsatiladigan xizmatlar uchun platforma tomonidan belgilangan narxlar miqdori.
1.8.	Tibbiy xizmat - tibbiy mutaxassis tomonidan Foydalanuvchiga (bemorga) ko'rsatiladigan tibbiy yordam amalga oshirish bo'yicha harakatlar.
2. SHARTNOMA MAVZUSI
2.1.	Ushbu oferta shartnomasiga ko‘ra, TEZ MED platformasi 0‘zbekiston Respublikasi qonunchiligiga muvofiq o‘zini-o‘zi ish bilan band qilgan, tibbiy o‘rta/oliy ma’lumotga ega bo‘lgan Tibbiy mutaxassis va foydalanuvchilarning (bemor) o'zaro bog'lanishlarini va foydalanuvchi (bemorga) bilan aloqalarni o'rnatishni ta’minlash bo'yicha xizmatlarni taqdim etadi. Foydalanuvchi (bemor) esa o‘z o’rnida, taqdim etilgan xizmatlar uchun, Platformaning narxlar ro'yxatiga ko'ra to'lovlarni amalga oshirish, tibbiy mutaxassisning talablariga rioya qilish majburiyatini o‘z zimmasiga oladi.
2.2.	Ushbu shartnomaga ko'ra, foydalanuvchi (bemor) o‘z harakatlarini va oferta shartnomasining mohiyatini tushunib, tibbiy mutaxassisning noqonuniy harakatlari (harakatsizligi), ko'ngilsiz hodisa yuz berishi, Bemorning sogliglga zarar yetkazilishi holatlarida uchun platforma rahbariyati javobgar emasligiga o‘z roziligini bildiradi.
2.3.	Ommaviy ofertani tasdiqlash orqali foydalanuvchi (bemor) ushbu shartnomada ko'zda tutilgan barcha shartlarga rozi ekanligini bildiradi.
2.4.	Foydalanuvchi (Bemor) tibbiy muolaja olish vaqtida Tibbiy mutaxassis bilan yuzaga kelgan nizoli vaziyatlarda Platforma rahbariyatiga hech qanday talab va da’vo qilmaslikka rozi. Bemor va tibbiyot mutaxassisi o'rtasidagi barcha nizoli vaziyatlarda da’volar Foydalanuvchi (bemor) tomonidan shaxsan Tibbiy mutaxassisga nisbatan qaratiladi.
2.5. 	Tibbiy mutaxassis tibbiy xizmat jarayyoni boshlanganligi to’g’risida platformada ko’rsatadi va jarayyon avtomatik tarzda platforma tarafidan audio yozuvda yozib olinadi. Tibbiy xizmat tugatilib bemor ko’rsatgan manzil yoki bemorning uyini tark etganda tibbiy mutaxassis bu haqida ham platformaga tegishli ma’lumot kiritadi. Audio yozuv tibbiy mutaxassis va bemorning xavfsizligi uchun olib boriladi.


3. XIZMAT KO'RSATISH SHARTLARI VA TO‘LOV TARTIBI
3.1.	Tibbiy mutaxassis kelib tushgan buyurtmaga ko'ra Foydalanuvchi (bemor) joylashgan joyda xizmat ko'rsatadi. Tibbiyot mutaxassisi  yo'l tirbandligiga uchragan vaqtda Bemorning buyurtmasiga biroz muddatga ushlanib qolishga, biroq 30 daqiqadan ortiq bo'lmagan muddatga. Bu holatda bemor tibbiyot mutaxassisi  tomonidan ogohlantirib qo’yishi shart.
3.2.	Tibbiy mutaxassis tomonidan o‘z buyumlari (shprislar, tizimlar, kiyinish materiallari va antiseptik va boshqalar) bilan xizmat ko'rsatilganda, foydalanuvchi (bemor) ushbu materiallarning haqiqiy narxini tibbiy mutaxassisga o'sha zahoti to’lashi short.
3.3.	Foydalanuvchi (bemor) taqdim etilgan protseduralar uchun platformaning narxlari ro'yxatiga muvofiq tolovlarni amalga oshiradi.
3.4.	Tibbiy xizmatlar uchun to‘lov foydalanuvchi (bemor) tomonidan xizmat ko’rsatilgandan so'ng darhol yoki tomonlarning kelishuviga binoan, xizmat ko'rsatilishidan oldin darhol amalga oshiriladi. Hisoblash birligi 0‘zbekiston Respublikasining milliy valyutasi (so‘m) hisoblanadi.
4.	TOMONLARNING HUQUQ VA MAJBURIYATLARI
4.1.	Foydalanuvchi (bemor) quyidagi huquqlarga ega:
4.1.1.	Kunning istalgan vaqtida platformadan foydalanishga.
4.1.2.	Platformada orqali o‘ziga kerak bo'lgan tibbiy mutaxassislarni chaqirtirishga.
4.1.3.	Platformada faqat 1 (bir) marta ro'yxatdan o'tishga va faqat bitta shaxsiy sahifaga ega bo'lishga.
4.2.	Foydalanuvchi quyidagilarga majbur:
4.2.1.	Platforma tomonidan hisoblangan to'lov mablaglni o‘z vaqtida to'lashga.
4.2.2.	Buyurtma berish paytida Tibbiy mutaxassisni qaysi turdagi tibbiy muolaja uchun chaqirayotgani to'g'risida aniq turlarini belgilashga.
4.2.3.	Buyurtma qilingandan so'ng Tibbiy mutaxassis bilan bog'lanishga va unga o‘zi joylashgan manzilni aniq tarzda tushuntirishga. Shuningdek belgilangan vaqda belgilangan manzilda bo’lishga.
4.2.4.	Taqdim etilgan Tibbiy mutaxassisni o‘z vaqtida qabul qilishga, va buyurtmani rad etishni istagan taqdirda, tibbiy mutaxassis buyurtmani qabul qilishidan oldin buyurtmani bekor qilishga.
4.2.5.	Buyurtma Tibbiy mutaxassis tomonidan qabul qilingandan so‘ng rad etilgan taqdirda 	so‘m kompensatsiya (yo'l haqi) to'lovini amalga oshirishga.
4.2.6.	Tibbiy muolaja ko'rsatishdan oldin Tibbiy mutaxassisga boshqa kasalliklar mavjudligi, har qanday dori yoki protseduralardan foydalanishga qarshi ko‘rsatmalar to‘g‘risida barcha ma'lumotlami berishga.
4.2.7.	Davolovchi shifokorni tayinlash ro'yxatini taqdim etishga.
4.2.8.	Tibbiy mutaxassis tomonidan tibbiy muolaja o'tkazish uchun shar-sharoitlar yaratishga va tibbiy muolaja o'tkazishga to'sqinlik qilmaslikka.
4.2.9.	Tibbiy xizmat ko'rsatish paytida va undan keyin tibbiyot mutaxassislariga hurmat bilan munosabatda bo'lishga. Shuningdek tibbiy mutaxassisning tashrifi davomida xavfsizligini ta’minlashga.
4.2.10.	Tibbiy mutaxassisning ko'rsatmalariga amal qilishga.
4.2.11.	Tibbiy mutaxassislarni ilova orqali yoki yolg'on qo‘ng‘iroq qilib chaqirmaslikka.
4.2.12.	Buyurtma turini tanlashda to'g'ri tibbiy mutaxassisni ko'rsatishga.
4.2.13.	Tibbiy mutaxassis tomonidan tibbiy muolajalarni olish uchun o‘z vaqtida tayyor bo'lishga.
4.2.14.	Tibbiy mutaxassisni qayta chaqirganda, faqat platformadan foydalanib qo‘ng‘iroq qilishga.
4.3. Platforma quyidagilarga haqli:
4.3.1.	Tibbiy mutaxassislar va zarur hollarda 0‘zbekiston Respublikasi huquqni muhofaza qilish organlari xodimlarini talablariga binoan Foydalanuvchining (bemorning) shaxsiy ma’lumotlardan foydalanishga va uni taqdim etishga.
4.3.2.	Platformadan foydalanish qoidalari buzilgan yoki ushbu ommaviy oferta shartlari buzilgan taqdirda Foydalanuvchini platformaga kirishni bloklash yoki cheklashga.
4.3.3.	Ushbu oferta shartnomasini istalgan vaqtda birtomonlama ravishda bekor qilishga.
4.3.3.	Bemorning avval olgan muolajalari va kasallik tarixi xaqidagi ma’lumotlarni bemorga tibbiy xizmat ko’rsatishga borayotgan tibbiy mutaxassiga taqdim etishga.
5. TOMONLARNING JAVOBGARLIGI
5.1.	Platforma (platforma rahbariyati) Tibbiy mutaxassisning ro'yxatdan o‘tish paytida ma’lumotlari noto‘g‘ri kiritganligi bo'yicha javobgar emas.
5.2.	Foydalanuvchi Tibbiy mutaxassisning ma’lumotlarini uchinchi shaxslarga uning ruxsatisiz tarqatganligi uchun 0‘zbekiston Respublikasi qonunchiligiga muvofiq javobgar bo‘ladi.
5.3.	Platforma va tibbiy mutaxassis tibbiy tayinlov muolajalarini bajarish paytida yuzaga kelishi mumkin bo’lgan yoki oldindan ko’rilmagan asoratlar uchun javobgar emaslar (allergik reaksiyalar, anafilaktik shok va boshqalar).
5.4.	Foydalanuvchi (bemor) o‘ta jiddiy kasalliklarga chalingan holatda vafot etgan taqdirda (onkologik, hayotga jiddiy xavf keltiradigan jarohatlardan keyin va hokazo) platforma va tibbiyot mutaxassislariga nisbatan da’vo qilmaydi.
5.5.	Platforma va tibbiyot mutaxassisi ilgari muolaja qilgan boshqa tibbiyot xodimlarining harakatlari uchun javobgar emas.
5.6.	Platforma va tibbiyot mutaxassisi, shartnoma bo’yicha tibbiy xizmatlarni ko‘rsatmaganligi uchun javobgarlikdan ozod etiladi, agar ushbu holat fors-major holatlari (yong’in, tabiiy ofat, tibbiyot mutaxassisi mashinasining ishdan chiqishi, tibbiyot mutaxassisi mashinasi bilan bog’liq baxtsiz hodisa) natijasida yuzaga kelgan bo‘lsa.
5.7.	Foydalanuvchiga (bemorga) sifatsiz tibbiy xizmat ko‘rsatilgan taqdirda, da’vo va e’tirozlar O'zbekiston Respublikasi qonunchiligiga binoan Tibbiy mutaxassisga nisbatan qo'llaniladi.
5.8.	Foydalanuvchi yoki Bemor tomonidan ushbu oferta shartnomasining shartlari buzilgan taqdirda, agar ularturli shaxslar bo’lsa, platforma va tibbiyot mutaxassisi oldida solidar tartibda javobgar bo’ladi.
6.	FORS-MAJOR HOLATLARI
6.1.	Tomonlar majburiyatlar qisman yoki to'liq bajarilmaganligi uchun, agar bunday holatlar yengib bo'lmas kuch, ya’ni tabiiy ofatlar, tabiiy va texnogen tusdagi favqulodda holatlar va alohida davr oqibati hisoblansa va davlatning tegishli organlari tomonidan tasdiqlansa, javobgarlikdan ozod qilinadi. Bunda mazkur shartnoma bo‘yicha majburiyatlarni bajarish muddati mutanosib ravishda ushbu hodisalar ro‘y bergan muddatga suriladi.
6.2.	Ishbilarmonlik faolligining pasayishi, iqtisodiy ko'rsatkichlar, noqulay bozor sharoitlari, zarur mablag'larning yetishmasligi, narxlarning o'zgarishi, kontragentlar tomonidan majburiyatlarni bajarmaslik, tuzilmaning, huquqiy shaklning, ish tartibining o'zgarishi, bozorda zarur bo'lgan tovarlar va tijorat tavakkalchiligini keltirib chiqaradigan boshqa holatlar, shuningdek da’vo miqdori va / yoki yoqotilgan foydaning asoslanishi Fors-major hisoblanmaydi.
7.	YAKUNIY QOIDALAR
7.1.	Ushbu oferta shartnomasi 0‘zbekiston Respublikasining fuqarolik qonunchiligiga muvofiq tuzilgan bolib, taraflar uchun u tuzilgan paytdan to foydalanuvchi o‘z shaxsiy sahifasini o‘chirmaguncha amal qiladi.
7.2.	Ushbu shartnomada nazarda tutilmagan holatlar 0‘zbekiston Respublikasining qonun hujjatlariga muvofiq hal etilishi lozim.
7.3.	Tomonlar o’rtasida yuzaga keladigan nizolar ular o’rtasida muzokaralar o'tkazish orqali hal etiladi.
7.4.	Muzokaralar o'tkazish yo‘li bilan kelishuvga erishilmagan taqdirda, nizolar 0‘zbekiston Respublikasining qonunchiligiga muvofiq sud tartibida hal etiladi.
7.5.	Ushbu oferta shartnomasini bekor qilish foydalanuvchi tomonidan istalgan vaqtda amalga oshirilishi mumkin, biroq, bu foydalanuvchiga ko’rsatilgan avvalgi xizmatlar yuzasidan vujudga kelgan majburiyatlarning bajarilmagan qismiga ta’sir qilmaydi.